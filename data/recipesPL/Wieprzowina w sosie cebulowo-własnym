Wieprzowina w sosie cebulowo-własnym
0
1
false false true false false 
15
Wieprzowina true true
1000
g
Cebula true true
3
sztuka
Czosnek true true
3
ząbek
Mąka true true
1
łyżka
Musztarda false false
Olej false false
Pieprz false false
Sól false false
Bulion Wołowy true true
1
szklanka
Tymianek false false
Lubczyk false false
Natka Pietruszki false false
Ziele Angielskie false false
Pieprz Ziarnisty false false
Liście Laurowe false false
Szynkę pokrój na grube plastry w poprzek włókien, a te jeszcze na 3-4 mniejsze paski. Jeśli szynka ma jakiś brzydszy fragment, a nie lubisz zbytnio poprzerastanego mięsa (jak my), możesz zamrozić ten kawałek i wykorzystać go w późniejszym czasie np. do gotowania zupy.
Pokrojone mięso marynuj przynajmniej godzinę, a najlepiej przygotuj je dzień wcześniej: oprósz świeżo zmielonym pieprzem, dodaj garść listków lubczyku, trochę posiekanej natki pietruszki, garstkę listków tymianku, skrop 2-3 łyżkami oleju, wymieszaj dokładnie, by zioła były równomiernie rozłożone i wstaw do lodówki. Nie dodawaj do marynaty soli, bo mięso stwardnieje!
Obierz cebulę i pokrój w piórka, a czosnek drobno posiekaj.
Zamarynowane mięso posól tak, jak lubisz, obtocz w niewielkiej ilości mąki i podsmażaj na rozgrzanej patelni z niewielką ilością oleju przez 2-4 minuty, aż zamkną się pory w mięsie, a następnie zdejmij je z patelni. Dodaj na patelnię cebulę i czosnek i zeszklij, dodaj 2-3 łyżeczki musztardy, po 3-4 ziarenka ziela angielskiego i pieprzu oraz 2-3 listki laurowe, trochę soli do smaku. Dodaj mięso, zalej bulionem lub wodą i pod przykryciem, na małym ogniu duś przez około godzinę, półtorej.
Podawaj z kaszą, ziemniakami lub na przykład pampuchami i ulubioną surówką – doskonale pasuje tu surówka z pomidorów i kiszonego ogórka: 3-5 kiszonych ogórków, 2 średnie pomidory (lub kilka małych, koktajlowych) i małą cebulkę pokrój w kostkę, posól i popieprz do smaku, możesz dodać też łyżkę lub dwie konserwowej kukurydzy, surówka będzie wtedy słodsza.

W trakcie duszenia cebula rozgotuje się i rozpadnie, tworząc delikatny, cebulowy sos. Jeśli chcesz, możesz go urozmaicić, dodając na przykład pokrojoną w kosteczkę słodką, czerwoną paprykę lub marchewkę. Mięso po tak długim gotowaniu powinno być miękkie, rozpływające się w ustach.
Zamiast szynki możesz użyć karczku
